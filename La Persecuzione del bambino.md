
Secondo Alice Miller l'occidente è vittima dell'educazione draconiana impartita sui bambini fin dalla tenera età, e fondata più o meno esplicitamente sui valori giudaico-cristiani dell'obbedienza ad un'autorità inoppugnabile. Tale sistema di valori è tacitamente adottato dagli adulti in maniera poco consapevole, ma ben determinata dalla cultura e dagli insegnamenti degli educatori, chiamata dall'autrice "pedagogìa nera". 
Tali insegnamenti si rifanno ad una visone della famiglia come una gerarchia di potere piuttosto che una rete di individui che provvedono alla cura e al rispetto reciproco. La gerarchia familiare riprende la prassi biblica del patriarca al vertice, seguito dalla madre e poi dai figli. L'obbiettivo dei genitori è quello di creare dei "cloni" di se stessi nella speranza di crescere individui forti e indipendenti, un intento nobile.
Quello che accade, tuttavia, è che tramite i metodi di questa educazione si sopprimono l'autonomia di pensiero e lo spirito critico, specialmente verso l'autorità genitoriale, e in seconda battura verso un'autorità di potere statale o militare, garantendo nello stesso tempo obbedienza cieca.
La frustazione di tale condizionamento, che non trova libero sfogo nell'espressione dei propri sentimenti, viene indirizzata sui propri figli adottando il ruolo di potere che si ha subito in tenera età, perpetrando il trauma generazionale.

Miller rifiuta il [[complesso di Edipo]] come causa dello sviluppo di questi problemi, ponendola invece sulla negazione al bambino di poter esprimere le emozioni e alla soppressione della volontà da parte degli educatori. Altri fattori concorrono all'eliminazione del sé tramite manipolazione volte a imprimere la colpa di compotamenti naturali e spontanei del bambino che, non potento esperire la propria vlontà, viene piegat all'obbedienza. 